

 msgStart 

ஆகஸ்ட் 05: வாழ்க வையகம் வாழ்க வளமுடன்.
.
தியானத்தின் நன்மைகள்:
.
விஞ்ஞானிகள் தியானம் செய்யும் மனிதனுடன் விஞ்ஞானக் கருவிகளை இணைத்து ஆராய்ச்சி செய்து பின் பல கருத்துக்களை கூறியிருக்கிறார்கள்.  உடளவில் ஏற்படும் நன்மைகள்:
.
1) தியானம் செய்வதினால் மூச்சு வாங்கி வெளிவிடும் வேகம் குறைகிறது.  இருதயத் துடிப்பு குறைகிறது. ஆயுள் அதிகரிக்கிறது.

2) (Blood pressure) இரத்த அழுத்த நோய் குணமாகிறது.

3) எல்லா நரம்புகளுக்கும் புத்துணர்ச்சி கிடைக்கிறது.

4) உடலின் உஷ்ணம் சிறிது அதிகரித்து பிறகு படிப்படியாகக் குறைகிறது.

5) உடல் முழுவதற்கும் நன்கு ஓய்வு கிடைக்கிறது.

6) ஏற்கனவே கெட்டுப்போன செல்களை நீக்கி புதிய செல்களை உருவாக்குகின்றன.
.

இனி உள்ளத்தளவில் ஏற்படும் நன்மைகளைப் பார்ப்போம்:

1) மனம் குவிகிறது. இதனால் மன ஆற்றல் அதிகரிக்கிறது.

2) மூலையில் உள்ள பல புதிய நூற்றுக்கணக்கான செல்கள் தியானத்தினால் ஊக்குவிக்கப்பட்டு இயங்க ஆரம்பிக்கின்றன. இதனால் அறிவு கூர்மை பெறுகிறது. எதையும் எளிதில் புரிந்து கொள்ளும் தன்மை அதிகரிக்கிறது.

3) As a man thinks, so he becomes it, A man is what he thinks all day long என்பது இன்றைய மனோதத்துவ நிபுணர்களின் கருத்து. அந்தக் கூற்றுப்படி நாம் துரியாதீத தவத்தில் சுத்த வெளியை நினைப்பதினால், நாம் நாளடைவில் சுத்தவெளியாக, பிரம்மமாக மாறி விடுகிறோம்.

4) விஞ்ஞானிகள் மிகவும் நுணுக்கமான அணுவை ஆராய்கிறார்கள். அதே நேரத்தில் கோடானு கோடி ஒளி ஆண்டுகள் தூரத்தில் உள்ள பொருட்களைப் பற்றி எண்ணுகிறார்கள். அதிலேயே தோய்ந்து ஆராய்ச்சி செய்து கொண்டிருக்கிறார்கள்.  இதனால் அவர்கள் பீட்டா wave-ல் இருக்க முடியாது.  ஆல்பா wave -க்கு பக்கத்தில் வருகிறார்கள். விஞ்ஞானிகள் பரம்பொருளுக்கு மிகப் பக்கத்தில் இருக்கிறார்கள். 

ஆக தியானத்தின் மூலம் உடல் அளவிலும் உள்ளத்தளவிலும் பல நன்மைகள் உண்டு என்பது தெளிவாக விளங்குகிறது.
.
வாழ்க வையகம் வாழ்க வளமுடன்.
- தத்துவஞானி வேதாத்திரி மகரிஷி.

* * * * * * * * * * * * * * * 
அகத்தவப் பெருமை:

"அகத்தவத்தின் பொருள் கண்டு அதன் பெருமை யுணர்ந்திடுவீர்
அகத்தவமோ உயிரினிலே அறிவை ஒடுக்கும் பயிற்சி
அகத்தவத்தால் மேலும் உயிர் அம்மாகி மெய்ப்பொருளாம்
அகத்தவத்தால் வீடுணர்ந்து அமைதி பெற்று இன்புறலாம்.
அகத்தவத்தால் ஐம்புலனை அடக்கி அறிவறிந்திடலாம்
அகத்தவத்தால் ஆறுகுண ஆளுமைப் பேறடைந்திடலாம்
அகத்தவத்தால் இல்லறத்தை அன்பகமாய் ஆற்றிடலாம்
அகத்தவத்தால் அனைத்துயிர்கள் அருநட்பைப் பெற்றிடலாம்.
அகத்தவம் தீவினையகற்றும் அருள் நெறியை இயல்பாக்கும்
அகத்தவமே இறை வழிபாடு அனைத்திலும் ஓர் சிறந்த முறை
அகத்தவமே உயிர்வழிபாடு அதனை விளக்கும் ஒளியாம்
அகத்தவமே மதங்கள் எல்லாம் அடைய விரும்பும் முடிவு".
.
- தத்துவஞானி வேதாத்திரி மகரிஷி.

 msgStart 

*வாழ்க்கை மலர்கள்: ஆகஸ்ட் 5*

*எண்ணத்தின் ஆற்றல்*

ஒருவர் ஒரு திருவிழாவுக்குப் போக வேண்டுமென்று எண்ணுகிறார். அந்த எண்ணத்தில் ஒரு ஊர், அங்கு போகும் செயல், அங்கு காண விழையும் காட்சிகள், அனைத்தும் அகக்காட்சிகள் ஆகின்றன. இவ்வாறு புற மனத்தில் ஒரு எண்ணம் உருவாகும் போது அதற்கு வேண்டிய அழுத்தம், ஒலி, ஒளி, சுவை, மணம் ஆகிய எழுச்சிகள், உயிராற்றலின் இயக்க அலைகள் மூலம் ஏற்படுகின்றன. 

உயிராற்றலை மூளையின் சிற்றறைகளில் எத்தனை கோடி இணைந்து அழுத்தம், ஒலி, ஒளி, சுவை, மணம் இவையாக மாற்ற முடியுமோ அத்தனையும் இணைந்து இயங்கியே ஒரு எண்ணத்தில் அக்காட்சி உருவாகின்றது. இவ்வாறு மூளையில் ஏற்படும் பதிவுகளும், பிரதிபலிப்புகளும் நடு மனமாகும். மேலும் இந்தப் பதிவுகள் வித்தணுக்களில் தரப் {மரபுப்] பதிவாகப் (Hereditary quality) பதிவு பெறுகின்றது. இதுவே அடிமனமாகும். 

இந்த இயக்கத்தின் தொடராக உடலில் உயிராற்றல் அதிர்வு அலை இயக்கம் வேறுபட்டு உடல் முழுவதும் உள்ள அணு அடுக்குகளில் பதிவுகள் உண்டாகின்றன. அது மட்டுமன்று. ஒருவர் ஓர் எண்ணம் எண்ணினால் அது பிரபஞ்ச சமஷ்டி உயிரோடு தொடர்பு கொண்டு எண்ணிறந்த மக்கள் மூளையிலும் பதிவாகின்றதோடு பிரபஞ்ச உயிரில் (Universal Soul) நிரந்தரப் பதிவாகவும் ஆகிவிடுகிறது. 

இவ்வாறு ஒரு தடவை ஒருவர் எண்ணும் எண்ணத்தால் ஏற்படும் உடல், மூளை, தன்னுயிர், பிற உயிர், சமஷ்டி உயிர்ப் பதிவுகள் திரும்பத் திரும்பப் பிரதிபலிப்பாகும்போது எண்ணம் தோன்றிய இடத்திலேயே அதிக ஆழமாகச் செயலாவது இயல்பு. சமுதாயத்தைப் பற்றியோ தனிப்பட்ட பிறரைப் பற்றியோ எண்ணும் எண்ணங்கள் உரியவரிடம் அதிக அழுத்தமாகத் திரும்பத் திரும்பப் பிரதிபலிக்கும். 

பல தடவை திருவிழாவிற்குப் போக வேண்டுமென்ற எண்ணம் பிரதிபலிக்கும்போது எண்ணத்திற்குச் செயலாற்றவல்ல போதிய வலுவு ஏற்பட்டுவிடும். இந்த எண்ணத்தால் ஏற்பட்ட உயிராற்றல், விரைவு அதிர்வு அலைகள், உடல் கருவிகளையெல்லாம் ஊக்கி எண்ணத்தைச் செயலாற்றத் தயார் நிலையை ஏற்படுத்திவிடும். பிறகு திருவிழாவிற்குப் போய் பார்த்துக் களிக்கும் செயல் மலர்கின்றது. அதனால், இன்ப துன்ப அனுபவங்கள் பதிவாகின்றன. இவ்வாறு செயலாகப் பதிந்த எண்ணமும், செயலும் தேவையாக, பழக்கமாக, சூழ்நிலைக் கவர்ச்சியாக மாறி, அடிக்கடி மனிதனைச் செயல்படுத்துகின்றன. இந்த விளக்கத்தைக் கொண்டு ஒரு எண்ணம் எவ்வாறு பதிவு, பிரதிபலிப்பு, செயலாற்றல், இன்ப துன்ப விளைவுகள் என்ற நான்காக மாற்றம் பெறுகிறது என்பதை நன்குணரலாம்.

*- அருட்தந்தை வேதாத்திரி மகரிசி*

 msgStart 

*Daily A Noble Thought - August 5*

*Power of Thought*

A person desires to join a festival. The village, the traveling, the scenery of festival, everything comes as inner scene in that thinking. Likewise when a thought arises in outer mind, necessary pressure, sound, light, taste and smell arise through the functional waves of life force. 

In the brain cells, the millions of life force particles are required to create pressure, sound, light, taste & smell, all of them join together & function to create inner scene in the thought. Thus the imprints and reflections at the brain are middle mind. Further these imprints are recorded in the sperm cells as hereditary quality. This is inner mind. 

As a link to this function, the vibration of life force differs in the physical body, the imprints are created in the molecular structure of whole physical body. Not just that. If someone thinks something, it gets linked to the living beings of entire universal field and gets permanent recording in the universal soul of multiple people. 

Thoughts made once, the resultant imprints at physical body, brain, own life force, other living being, entire universal soul, while reflecting again and again, it is natural for the thoughts to get deepened at the place where it is started. The thoughts on society, thoughts on any specific individual, would reflect again and again on the right persons.

While the thoughts to go to festival reflects several times, the thoughts get sufficient strength to get it executed. The life force on such thoughts, the frequency vibrations, instigate the physical organs to prepare to implement the thoughts into action. Then the pleasant action of visiting the festival blossoms up. Consequent to that, the imprints of pleasure and pain gets recorded. Such actions recorded as thoughts, as need, as habit, as situational attractions, makes the man to function frequently. Through this clarity, can understand clearly how any thought gets four types of changes as recording, reflection, function and impacts of pleasure and pain.

*- Vethathiri Maharishi*